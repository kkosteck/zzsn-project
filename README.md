# ZZSN Projekt - Zasady oceniania
## Projekt - 35 pkt, zalicza 18 pkt
- Dokumentacja wstępna - 5 pkt
  - Termin oddania – 22.04.2022
  - Oddanie do 29.04.2022 - max. 3 pkt
  - Po 29.04.2022 dokumentacje nie będą przyjmowane
  - Warunek konieczny zaliczenia projektu
- Dokumentacja końcowa + kod - 30 pkt
  - Oceniane aspekty projektu:
    - Reprodukowalność, uzyskane wyniki, analiza i wnioski
    - Czytelność i poprawność kodu
    - Czytelność i poprawność dokumentacji
  - Konieczna prezentacja rozwiązania i dokumentacji końcowej stacjonarnie (p. 25 WEiTI) lub zdalnie (MS Teams)
  - Do 27.05.2022 można oddać lub skonsultować projekt z możliwością “bezstratnej” poprawy
  - Termin oddania - 03.06.2022
  - Oddanie do 10.06.2022 - max. 23 pkt
  - Oddanie do 17.06.2022 - max. 15 pkt
  - Po 17.06.2022 projekty nie będą przyjmowane 
### (Dla chętnych) Prezentacja projektu na wykładzie - 7 pkt
  - Spośród grup, które oddadzą projekt do 27.05.2022, prowadzący wybiorą grupy, które będą mogły zaprezentować swoje projekty na ostatnim wykładzie
  - Prezentacja ok. 10 min (w zależności od liczby chętnych)
  - Kilka slajdów omawiających, o czym jest projekt, co zrobiono, jakie uzyskano wyniki, ciekawe spostrzeżenia, wnioski itd.
  - Możliwość skonsultowania treści prezentacji przed jej zaprezentowaniem
## Dokumentacja wstępna
Dokumentacja wstępna powinna prezentować Państwa zapoznanie się z przydzielonym tematem oraz wstępne przygotowanie planu realizacji. Powinna ona zawierać (w zależności od przydzielonego tematu):
- Przyjęte założenia projektowe
- Krótki opis wybranych lub przydzielonych zbiorów danych
- Krótki opis wybranych lub przydzielonych architektur
- Biblioteki wybrane do realizacji projektu
- Opis eksperymentów do przeprowadzenia
- Format dokumentacji wstępnej: PDF (1-2 strony)
## Dokumentacja końcowa + kod
Dokumentacja końcowa wraz z kodem źródłowym są końcowym efektem Państwa pracy. Ich ocena dzieli się na trzy części:
- Reprodukowalność, uzyskane wyniki, analiza i wnioski
  - Instrukcja stworzenia wirtualnego środowiska oraz instalacji wymaganych bibliotek (instrukcja w pliku README, biblioteki z wersjami w requirements.txt (venv) lub environment.yml (conda))
  - Instrukcja uruchomienia skryptów pozwalających na odtworzenie wszystkich omówionych w dokumentacji eksperymentów
  - Dokładne i czytelne przedstawienie uzyskanych wyników
  - Analiza uzyskanych rezultatów
  - Wnioski wynikające z uzyskanych wyników i ich analizy
- Czytelność i poprawność kodu
  - Poprawność zaimplementowanego rozwiązania oraz jego zgodność z opisem w dokumentacji
  - Rozdzielenie algorytmów od problemów, które rozwiązują (zmiana algorytmu nie powinna powodować konieczności przepisania całego kodu, i vice versa)
  - Samodokumentowalność, clean code (odpowiednie nazwy zmiennych, wyjaśnienie bardziej skomplikowanych fragmentów kodu, podział kodu, brak “magicznych stałych”)
- Czytelność i poprawność dokumentacji
  - Opis zmian względem dokumentacji wstępnej
  - Poprawność gramatyczna i językowa
  - Czytelność zamieszczonych tabel, wykresów i rysunków
  - Format dokumentacji końcowej: PDF (kilka stron), Jupyter Notebook (z opisem komórek wykonawczych i dyskusją przy wynikach)
## Dodatkowe uwagi
- Do realizacji projektu należy wykorzystać własne zasoby sprzętowe bądź zasoby dostępne w internecie (np. pakiety trialowe i edukacyjne w chmurach, Google Colab itd.). W uzasadnionych przypadkach możliwe będzie udostępnienie dodatkowych zasobów po rozmowie z prowadzącym.
- Do realizacji projektu można wykorzystać szkielet udostępniony przez dra Karola Piczaka pod linkiem https://github.com/2021L-ZZSN/template/. Pytania odnośnie tego szkieletu prosimy kierować do odpowiedniego prowadzącego projekt.
- Pytania i inne sprawy związane z projektem należy zgłaszać na przygotowanym dla każdej grupy kanale na MS Teams.
